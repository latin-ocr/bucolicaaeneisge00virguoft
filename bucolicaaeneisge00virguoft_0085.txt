Ι. 522] T lte Pz'ctm‘ed Story os Troy.

ansque acies et nigri Memnonis arma.

Ducit Amazonidum lunatis agmina peltis
Penthesilea furens, mediisque in milibus ardet,
aurea subnectens exsertae cingula mammae,
bellatrix, audetque viris concurrere virgo.

Haec dum Dardanio Aeneae miranda videntur,
dum stupet, obtutuque haeret defixus in uno,
regina ad templum, forma pulcherrima Dido,
incessit magna iuvenum stipante caterva.

Qualis in Eurotae ripis aut per iuga Cynthi
exercet Diana choros, quam mille secutae

hinc atque hinc glomerantur oreades ; illa pharetram
fert umero, gradiensque deas supereminet omnis z
Latonae tacitum pertemptant gaudia pectus ι

talis erat Dido, talem se laeta ferebat

per medios, instans operi regnisque futuris.

Tum foribus divae, media testudine templi,

saepta armis, solioque alte subnixa resedit.

Iura dabat legesque viris, operumque laborem
partibus aequabat iustis, aut sorte trahebat :

cum subito Aeneas concursu accedere magno
Anthea Sergestumque videt fortemque Cloanthum,
Teucrorumque alios, ater quos aequore turbo
dispulerat penitusque alias avexerat oras.

Obstipuit simul ipse simul perculsus Achates
laetitiaque metuque3 avidi coniungere dextras
ardebant ; sed res animos incognita turbat.
Dissimulant, et nube cava speculantur amicti,

quae fortuna viris, classem quo litore linquant,
quid veniant 3 cunctis nam lecti navibus ibant,
orantes veniam, et templum clamore petebant.

Postquam introgressi et coram data copia fandi,
maxumus Ilioneus placido sic pectore coepit :
⁶ O Regina, novam cui condere luppiter urbem

ᾖ 492 exertae. R. 505 e test. R. 513 percussus. R.

51

490

495

500

505

510

515

520

