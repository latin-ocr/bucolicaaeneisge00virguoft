98 111. Tlae l‘chnderillg of AEneaS. [AENEm.

Haec sunt, quae nostra liceat te voce moneri.
Vade age, et ingentem factis fer ad aethera Troiam)
Quae postquam vates sic ore effatus amico est,
dona dehinc auro gravia sectoque elephanto
imperat ad navis ferri, stipatque carinis 465
ingens argentum, Dodonaeosque lebetas,-
loricam consertam hamis auroque trilicem,
et conum insignis galeae cristasque comantis,
arma Neoptolemi, sunt et sua (lona parenti.
Addit equos, additque duces 3 470
remigium supplet3 socios simul instruit armis.
Interea classem velis aptare iubebat
Anchises, fieret vento mora ne qua ferenti.
Quem Phoebi interpres multo compellat honore:
⁴ Coniugio, Anchise, Veneris dignate superbo, 475
cura deum, bis Pergameis erepte ruinis,
ecce tibi Ausoniae tellus3 hanc arripe velis.
Et tamen hanc pelago praeterlabare necesse est 3
Ausoniae pars illa procul, quam pandit Apollo.
Vade ’ ait ‘ O felix nati pietate. Quid ultra 480
provehor, et fando surgentis demoror austros?’
Nec minus Andromache digressu maesta supremo
fert picturatas auri subtemine vestes
et Phrygiam Ascanio chlamydem (nec cedit honore),
textilibusque onerat donis, ac talia fatur: 485
‘ Accipe et haec, manuum tibi quae monumenta mearum
sint, puer, et longum Andromachae testentur amorem,
coniugis Hectoreae. Cape dona extrema tuorum,
O mihi sola mei super Astyanactis imago :
sic oculos, sic ille manus, sic ora ferebat ,- 490⁴
et nunc aequali tecum pubesceret aevo.⁷
Hos ego digrediens lacrimis adfabar obortis :
‘Vivite felices, quibus est fortuna peracta
iam sua, nos alia ex aliis in fata vocamur.

475 Anchisa. H.

