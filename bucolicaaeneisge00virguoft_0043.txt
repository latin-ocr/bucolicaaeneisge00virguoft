ECL. V.] Daphnis.

sub pedibusque videt nubes et sidera Daphnis.
Ergo alacris silvas et cetera rura voluptas
Panaque pastoresque tenet, Dryadasque puellas ς
nec lupus insidias pecori, nec retia cervis

ulla dolum meditantur : amat bonus otia Daphnis.
Ipsi laetitia voces ad sidera iactant

intonsi montes 3 ipsae iam carmina rupes,

ipsa sonant arbusta : Deus, deus ille, Menalca !

Sis bonus O felixque tuis 1 En quattuor aras :
ecce duas tibi, Daphni, duas altaria Phoebo.
Pocula bina novo spumantia lacte quotannis,
craterasque duo statuam tibi pinguis olivi,
et multo in primis hilarans convivia Baccho, -
ante focum, si frigus erit, si messis, in umbra, —
vina novum fundam calathis Ariusia nectar.
Cantabunt mihi Damoetas et Lyctius Aegon ς
saltantis satyros imitabitur Alphesiboeus.

Haec tibi semper erunt, et cum solemnia vota
reddemus Nymphis, et cum lustrabimus agros.
Dum iuga montis aper, fluvios dum piscis amabit,
dumque thymo pascentur apes, dum rore cicadae,
semper honos nomenque tuum laudesque manebunt 3
ut Baccho Cererique, tibi sic vota quotannis
agricolae facient: damnabis tu quoque votis.

Mo. Quae tibi, quae tali reddam pro carmine dona?
Nam neque me tantum ven entis sibilus austri,

nec percussa iuvant fluctu tam litora, nec quae
saxosas inter decurrunt flumina valles.

fise. Hac te nos fragili donabimus ante cicuta:

haec nos, Formosum Corydon ardebat Alexim,

haec eadem docuit, Culum pecus, an Meliboei?

Mo. At tu sume pedum, quod, me cum saepe rogaret,
non tulit Antigenes —et erat tum dignus amari —-
formosum paribus nodis atque aere, Menalca.

67 ⁷9 quodannis. R. 71 novom. R. 73 saturos. R. ⁸⁹ tunc. R.

15

60

70

75

80

90

