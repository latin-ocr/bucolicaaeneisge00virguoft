78 11. lee Fall of Troy.

et tremefacta comam concusso vertice nutat,
volneribus donec paulatim evicta, supremum
kongemuit, traxitque iugis avolsa ruinam.
Descendo, ac ducente deo flammam inter et hostis
expedior 3 dant tela locum, flammaeque recedunt,

Atque ubi iam patriae perventum 'ad limina sedis
antiquasque domos, genitor, quem tollere in altos
optabam primum montis primumque petebam,
abnegat excisa vitam producere Troia
exsiliumque pati.. '‘Vos O, quibus integer aevi
sanguis‚’ ait ‘ solidaeque suo stant robore vires,
vos agitate fugam :
me si caelicolae voluissent ducere vitam,
has mihi servassent sedes. Satis una superque
vidimus'exscidia et captae superavimus urbi.

Sic O, sic positum adfati discedite corpus.

Ipse manu mortem inveniam ; miserebitur hostis
exuviasque petet3 facilis iactura sepulcri.

Iam pridem invisus divis et inutilis annos

demoror, ex quo me divom pater atque bominum rex
fulminis adflavit ventis et contigit igni.'

Talia perstabat memorans, fixusque manebat. .
Nos contra effusi lacrimis, coniunxque Cresisa “45⁹⁸ss
Ascaniusque omnisque domus, ne vertere secum
cuncta pater fatoque urguenti incumbere vellet.
Abnegat, inceptoque et sedibus haeret in isdem.
Rursus in arma feror, mortemque miserrimus opto :
nam quod consilium aut quae iam fortuna dabatur?
⁴ Mene efferre pedem, genitor, te posse relicto
sperasti, tantumque nefas patrio excidit ore?

Si nibil ex tanta Superis placet urbe relinqui,

et sedet hoc animo, perituraeque addere Troiae
teque tuosque iuvat, patet isti ianua leto,

iamque aderit multo Priami de sanguine Pyrrhus,
natum ante ora patris, patrem qui obtruncat ad aras.

[AENEm.

630

640

650

660

