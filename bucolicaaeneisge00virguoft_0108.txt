74 ’ · 11. Tlce Fall of Troy.

custodes sufferre valent 3 labat* ariete crebro
ianua, et emoti procumbunt cardine postes.
Fit via vi, rumpunt aditus, primosque trucidant
immissi Danai⁷ et late loca milite complent.
Non sic, aggeribus ruptis cum spumeus amnis
exiit, oppositasque evicit gurgite moles,
fertur in arva furens cumulo, camposque per omnis
cum stabulis armenta trahit. Vidi ipse furentem
caede Neoptolemum geminosque in limine Atridas 3
vidi Hecubam centumque nurQ2 Priamumque per aras
sanguine foedantem, quos ipse sacraverat, ignis.
Quinquaginta 1111 thalami, spes tanta nepotum,
barbarico postes auro spoliisque superbi,
procubuere 3 tenent Danai, qua deficit ignis.
Forsitan et Priami suerint quae fata requiras.
Urbis uti captae casum convolsaque vidit
limina tectorum et medium in penetralibushostem,
311113 (1111 senior desueta trementibus aevo
circumdat nequiquam umeris, et inutile ferrum
cingitur, ac densos fertur moriturus in hostis.
Aedibus in mediis nudoque sub aetheris „agge
ingens ara fuit iuxtaque veterrima laurus,
incumbens arae atque umbra complexa Penatis.
Hic Hecuba et natae nequiquam altaria circum,
praecipites atra ceu tempestate columbae,
condensae et divom amplexae simulacra sedebant.
Ipsum autem sumptis Priamum iuvenalibus armis
ut vidit, ‘Quae mens tam dira, miserrime coniunx,
impulit his cingi telis? Aut quo ruis? ' inquit:
‘ Non tali auxilio nec defensoribus istis
tempus eget ; non, si ipse meus nunc adforet Hector.
Huc tandem concede ; haec ara tuebitur omnis,
aut moriere simul.⁷ Sic ore effata recepit
ad sese et sacra longaevum in sede locavit.
Ecce autem elapsus Pyrrhi de caede Polites,

[AENEI 1).

495

505

510

515

5420

525

