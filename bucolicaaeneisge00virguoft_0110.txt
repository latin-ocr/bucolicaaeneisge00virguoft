76 11. The fall of Troy.

ut regem aequaevum crudeli volnere vidi

vitam exhalantem ,- subiit deserta Creusa,

et direpta domus, et parvi casus Iulis

Respicio, et quae sit me circum copia lustro.

Deseruere omnes defessi, et ⁴corpora saltu

ad terram misere aut ignibus aegra dederet,
[Iamque adeo super unus eram, cum limina Vestae

servantem et tacitam secreta in sede latentem

Tyndarida aspicio : dant clara incendia lucem

erranti passimque oculos per cuncta ferenti.

Illa sibi infestos eversa ob Pergama Teucros

et poenas Danaum et deserti coniugis iras

praemetuens, Troiae et patriae communis Erinys,

abdiderat sese atque aris invisa sedebat.

Exarsere ignes animo ,· subit ira cadentem

ulcisci patriam et sceleratas sumere poenas.

⁴ Scilicet haec Spartam incolumis patriasque Mycenas

aspiciet, partoque ibit regina triumpho,

coniugiumque, domumque, patres, natosque videbit,

Iliadum turba et Phrygiis comitata ministris?

Occiderit ferro Priamus? Troia arserit igni?

Dardanium totiens sudarit sanguine litus?

Non ita: namque etsi nullum memorabile nomen

feminea in poena est, nec habet victoria laudem,

extinxisse nefas tamen et sumpsisse merentis

laudabor poenas, animumque explesse iuvabit

ultricis flammae, et cineres satiasse meorum.‘
Talia iactabam, et furiata mente ferebar :]

curn mihi se, non ante oculis tarn clara, videndam

obtulit et pura per noctem in luce refulsit

alma parens, confessa deam, qualisque videri

caelicolis et quanta solet, dextraque prehensum

continuit, roseoque haec insuper addidit ore :

‘ Nate, quis indomitas tantus dolor excitat iras?

590 optulit. R.

[AENEID.

570

575

585

590 '

