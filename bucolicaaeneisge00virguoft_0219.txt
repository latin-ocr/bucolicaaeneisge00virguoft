VI.901.] Slzade of tlte Yomeg Marcellus.

visa potens, Superi, propria haec si dona fuissent.

Quantos ille virum magnam Mavortis ad urbem

campus aget gemitus, vel quae, Tiberine, videbis

funera, cum tumulum praeterlabere recentem !

Nec puer Iliaca quisquam de gente Latinos

in tantum spe tollet avos, nec Romula quondam

ullo se tantum tellus iactabit alumno.

Heu pietas, heu prisca fides, invictaque bello

dextera 1 Non illi se quisquam impune tulisset

obvius armato, seu cum pedes iret in hostem,

seu spumantis equi foderet calcaribus armos.

Heu, miserande puer, si qua fata aspera rumpas,

tu Marcellus eris. Manibus date lilia plenis,

purpureos spargam flores, animamque nepotis

his saltem adcumulem (lonis, et fungar inani

munere.' — Sic tota passim regione vagantur

aeris in campis latis, atque omnia lustrant.

Quae postquam Anchises natum per singula duxit,

incenditque animum famae venientis amore,

exin bella viro memorat quae deinde gerenda,

Laurentisque docet populos urbemque Latini,

et quo quemque modo fugiatque feratque laborem.
Sunt geminae Somni portae, quarum altera fertur

cornea, qua veris facilis datur exitus umbris ;

altera candenti perfecta nitens elephanto,

sed falsa ad caelum mittunt insomnia Manes.

His ubi tum natum Anchises unaque Sibyllam

prosequitur dictis, portaque emittit eburna,

ille uiam secat ad naves sociosque revisit:

tum se ad Caietae recto fert litore portum.

[Ancora de prora iacitur, stant litore puppes]

890 exim. R. 90⁰ limile. H.

181

880

885

890

