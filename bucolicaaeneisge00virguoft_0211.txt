V1.632.] ’ lee Horrors of Tarlm‘ns.

viscera, rimaturque epulis, habitatque sub alto
pectore, nec fibris requies datur ulla renatis.
[Quid memorem Lapithas, Ixiona Pirithoumque ?]
quos super atra silex iam iam lapsura cadentique
imminet adsimilis ; lucent genialibus altis
aurea fulcra toris, epulaeque ante ora paratae
regifico luxu 3 Furiarum maxima iuxta
accubat, et manibus prohibet contingere mensas,
exsurgitque facem attollens, atque intonat ore.
‘ Hic, quibus invisi fratres, dum vita manebat,
pulsatusve parens, et fraus innexa clienti,
aut qui divitiis soli incubuere repertis,
nec partem posuere suis (quae maxima turba est),
quique ob adulterium caesi, quique arma secuti
impia nec veriti dominorum fallere dextras,
inclusi poenam exspectant. Ne quaere doceri
quam poenam, aut quae forma viros fortunave mersit.
Saxum ingens volvunt alii, radiisque rotarum
districti pendent3 sedet, aeternumque sedebit,
infelix Theseus 3 Phlegyasque miserrimus omnis
admonet, et magna testatur voce per umbras :
Discite iustitiam mam'ti, et mm tenellam divos.
Vendidit hic auro patriam, dominumque potentem
imposuit3 fixit leges pretio atque refixit :
hic thalamum invasit natae vetitosque hymenaeos,
ausi omnes immane nefas, ausoque potiti.
Non, mihi si linguae centum sint oraque centum,
ferrea vox, omnis scelerum comprendere formas,
onmia poenarum percurrere nomina possim.’
Haec ubi dicta (ledit Phoebi longaeva sacerdos :
‘ Sed iam age, carpe viam et susceptum perfice munus3
adceleremus' ait 3 ‘Cyclopum educta caminis
moenia conspicio atque adverso fornice portas,
haec ubi nos praecepta iubent deponere dona.'

⁶02 quo. R.

173

600

610

615

620

625

630

